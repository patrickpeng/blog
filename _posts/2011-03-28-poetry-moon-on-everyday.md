---
title: 月儿变
date: 2011-03-28T00:02:04+00:00
author: Patrick Peng
layout: post
categories:
  - 詩
---
有月生世间，使人观其然。  
缺月恨迟上，新月易沉潜。  
倏忽月圆时，唯见三两天。  
其间若阴晴，反复不得观。  
人叹月常变，月忧云易散。  
月月有圆缺，日日心性嬗。  
初一思旧月，初二心惘然，  
初三月初露，初四峨眉纤，  
初五长对空，初六挑灯看，  
初七始有意，初八观上弦，  
初九月如弓，初十盼其圆，  
十一月上凸，十二增点点，  
十三月初肥，十四终欣然，  
十五忙煮酒，十六花下眠，  
十七缺无形，十八已难圆，  
十九生恨意，二十等下弦，  
廿一月甚缺，廿二月半扇，  
廿三下弦出，廿四弓线残，  
廿五银钩画，廿六钓思念，  
廿七月愈瘦，廿八月形单，  
廿九共三十，有无均一线。  
筑台尝邀月，风月自流连。  
阴晴从云意，云色从月颜。  
淡对月容缺，隔月复又还。  
惟莫单对月，应予知己言。  
得月如得友，不枉月又圆。